Progetto sviluppato per il corso High Performance Computing presso Università di Parma. 
In questo progetto, verrà sviluppata e testata una Quantum Convolutional Neural Network (QCNN) utilizzando 8 qubit per classificare immagini del dataset MNIST, focalizzandosi esclusivamente sulle cifre 0 e 1. Le immagini, ridimensionate a 16x16 pixel, verranno codificate tramite Amplitude Encoding, sfruttando la capacità dei qubit di rappresentare fino a 2^n features (dove n è il numero di qubit). La struttura della QCNN sarà basata su circuiti quantistici di convoluzione e pooling.

Dopo l'addestramento del modello, verranno analizzati i risultati dati dalla classificazione corretta o errata delle immagini, cercando di identificare pattern ricorrenti nelle predizioni fallite. 
In aggiunta, verrà calcolata l'accuratezza e la distanza media tra gli esempi classificati correttamente e quelli erroneamente rispetto ad uno stato quantistico ideale, con l'obiettivo di comprendere meglio le prestazioni del modello.
Inoltre, verranno esplorati gli effetti di una possibile riduzione del numero di qubit, eseguendo il modello anche con solo 4 qubit per verificare l'impatto sulla precisione e l'efficienza della rete.
